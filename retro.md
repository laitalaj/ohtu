# Retrospektiivitiivistelmä

Retrospektiivi on projektitiimin projektin tai prosessin lopussa järjestämä tapaaminen, jossa keskustellaan siitä, miten projekti meni; mikä onnistui, mihin jäi parantamisen varaa ja miten onnistumiset sekä parannukset saadaan mukaan tuleviin projekteihin. Retrospektiivitekniikoita ovat mm. "Start, Stop, Continue, More of, Less of"-pyörä sekä "Glad, Sad, Mad".

"Start, Stop, Continue, More of, Less of"-pyörässä retrospektiivin edistäjä piirtää suurelle paperille pyörän, ja jakaa sen viiteen osaan: "Start" eli mitä sellaista mitä ei ole vielä tehty pitäisi tehdä, "Stop" eli mikä tekeminen tulisi lopettaa, "Continue" eli mikä toimii ja mitä kannattaa jatkaa, "More of" eli mitä pitäisi tehdä enemmän kuin nykyään ja "Less of" eli minkä tekemistä tulisi vähentää. Kategorioihin kerätään kommentteja koko projektitiimiltä. Kun kaikki kommentit on kirjattu ylös, käytetään hetki aikaa tehtävien muutosten tarkentamiseen. Menetelmällä saadaan aikaiseksi nopea metatason prosessikeskustelu.

"Glad, Sad, Mad" on leveämmän alueen retrospektiivi. Siinä jokainen tiimin jäsen kirjoittaa aluksi korteille lyhyesti viime sprintin havaintoja - sekä hyviä että huonoja asioita, ja rajoittumatta pelkästään muutoksiin (myös pysyvät ongelmat ovat sallittuja). Tähän kulutetaan 10-15min. Seuraavaksi omat kortit esitetään lyhyesti, ja kategorisoidaan taululle kolmeen sarakkeeseen: "Glad", eli hyviin asioihin, "Sad", eli harmillisiin toimintatapoihin ja "Mad" eli suututtaviin, usein tiimin ulkopuolisiin asioihin. Tähänkin kulutetaan 10-15min. Sitten kortit ryhmitellään - käytännössä samaan asiaan viittaavat kortit asetetaan fyysisesti yhteen. Tämän jälkeen äänestetään, mistä korteista halutaan keskustella lisää; jokainen tiiminjäsen esim. tekee kynällä merkin tiettyyn, rajoitettuun määrään kortteja, esim. viiteen per henkilö. Lopuksi retrospektiivin johtaja johtaa keskustelua ongelmista aloittaen eniten äänijärjestyksessä äänestetyimmästä vähiten äänestettyyn. Tämän keskustelun tulisi keskittyä konkreettisiin, ensi sprintin aikana tehtäviin toimintoihin. Retrospektiivi loppuu joko kun kaikista korteista on puhuttu tai kun siellä on istuttu tunnin ajan, kumpi tapahtuukin ensiksi.